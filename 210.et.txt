Maria Berglund, 32a. muusik:

Kullal on kõrge vibratsioon.
Mind teeb kulla peale vaatamine õnnelikuks.

Selle peale mõtlemine pidi aga ohtlik olema..
Siis pidi silmadesse tekkima kulla läige ja pidi tõusma palavik..
Kullapalavik..
On see haigus? Kas see on kaasasündinud või tekitab seda bakter, viirus? Kuidas seda ravida? Kas selle vastu on olemas vaktsiin või peab haigestumise puhul lihtsalt rahulikult ootama, kuni tekivad antikehad ja haigus üle läheb? 
Vahel ehk päris kiiresti... paari eluga..
 
Mulla  värv on igal pool erinev.
Märg muld aga lõhnab ühtemoodi.

Mäletan, et rasedana käisid mul neelud mulla järele.
Oo, see tunne, et kui vaid muld hammaste vahel krigiseks! Mullapalavik? Arst ütles mulle, et mul on raua puudus.
Mulla asemel pidin sööma väikseid tumedaid tablette.

Kord nägin Korsika saarel põlevat maad.
See oli kui hiigellind Fööniks, kes oma tohutuid tiibu saputas ja vahel kiljatusi kuuldavale tõi.
Oleksin tahtnud terve saare Vahemere sees ringi pöörata, et soolane vesi tule enda sisse neelaks.
Need kaunid, õilsad elemendid: tuli, vesi, maa, õhk...  ja kuld..
