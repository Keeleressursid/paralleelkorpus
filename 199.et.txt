Hugo Torstensson, 73 a.  ärimees:

Ma ei mõista tegelikult, mis selles kullas nii erilist on.
Uskumatu, et ühel metallil on läbi aegade olnud nii kõrge staatus.
Lugesin kuskilt hiljuti, et kuld on hinnas olnud juba  varasest pronksiajast peale, seega  6500 aastat! Heakene küll, et ta läigib ja ei tuhmu.
Aga ta on ju nii pehme, et temast ei saa õieti midagi praktilist ja vajalikku  valmistada.
Ah et muld või? Kuna ma ei ole mingi looduse sõber, siis ei tekita see sõna minus eriti mitte mingisugust tunnet.
Aga erinevalt kullast on mullast vähemalt kasu.
Muld annab meile toidu ja on seega esimeseks tingimuseks, et elu üldse olemas on.
Mulla peale saab ka maju ehitada.
