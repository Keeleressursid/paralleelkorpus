Täämbä alostas suur folgipido Moosten

Sii nädali lõpun vai 21 – 22. mahlakuud kaldas esti rahvamuusikasäädüngide festival „Moisekatsi Elohelü“ tsill´okõsõ Mooste pilgõni täüs muusikat.
Suur folgipido nakas pia pääle ja kõgõst tuust saat ossa Mooste mõisan: viimätse pääl helü- ja valgusõtehnikaga Folgikuan, Veskitiatri püünide pääl, rahvamuusikakoolin, MoKS-i kunstikeskusõn , Mooste mõisa härbänin, silotornin.
„Osa kotussit jätämi’ ka vällä ütlemäldä’,“ naard festivali ansamblide päälik Laube Kadri.
„Pakumi’ vällä ka opitarri – ansambli’ Liinats´ura’ (üten Kala Urmassõga), Arhailised Mehed ja Lüü-Türr oppasõ’, määne om õigõ miihilaul.
Kimmähe tasos kaema minnä’ mii’ välämaa küläliisi opitarri, kon saa ligembält tutvas Skoti, Norra vai Roodsi rahvamuusika umamooduga.“
Suurpido lüvväs valla tandsosammõga ja pilliviitega 21. aprilil kell 18.
Sinnä’ otsa tulõ Põlva kihkonna rahvaviite ja rahvalaalusõnno pääle kirotõdu oratooriumi „Tähemõrsja" edimäne ettekanmine.
Teossõ luujas om viiemeistri Meistri Erki, dirigent om Sirbi Lauri.
„“Tähemõrsja“ egä osa tarvitas üttte vai mitond rahvaviit, lugulaalun omma’ ütsütest läbi kasunu’ luu’ Tähemõrsjast, Suurõst Tammõst ja Vele otsjast,“ seletäs Meistri Erki, kiä ka esi’ üten orkestri ja laaluansambliga om umma teost Moosten vällä tooman.
Riiditsel festivalipääväl tasos kinmähe kullõlda’ ka Norra-Skoti muusikit Marit Fälti ja Rona Wilkie´t, kiä mängvä’ imetaidsahe nii kiigapilli ku mandoolat; tähtsä om ka ansambli Käokirjas kontsõrt, kos kolm sugupõlvõ kanva’ ehtsäl kombõl ette Põlva kandi muusikat.
„Ansambli kontsõrt lätt edesi pillimiihi jämmi ja tandsutarõga üten Käokirjasõ lauljidõga, jalaperi tandsukängä’ tasus üten pakki’,“ kitt Laube.
Mooste festivalile and uma näo suur rahvamuusikasäädüngide võistluskontsõrt, miä nakas pääle puulpühä kell 18 Folgikuan: tinahvva võtva’ mõõtu kogoni 20 ansamblit, kiä egäüts umal kombõl säädelese’ Leevako külän elänü Zerninge Kristina laulu „Kost laalu’ saadu’“, miä om üles tähendet aastal 1912.
„Mi festivali kandvas mõttõs om timahavva laulu vägi, tuu perrä om valit ka võistluslugu,“ seletäs festivali pääkõrraldaja, Mooste vallavanõmb Needo Ülo.
Moisekatsi Elohelü 2017 om mälehtüses ja muusikalidses kumardusõs Podekrati Üllele.
Moisekatsi Elohelü nummõrdõn:
- 227 muusikategijät pakva’ umma ettekujotust Eesti rahvamuusikast
- 31 esi’näolist parki astus üles Moosten peetäväl festivalil
- 20 ansamblit võtva’ mõõtu puulpühäõdagutsõl võistluskontsõrdil
- 7 püüne päält kuulus muusikat puulpühä päivä
- 1. kõrd maailman tulõ vällä Põlva kihlkonna rahvaviite pääle luud oratoorium Tähemõrsja
- 0 eurot mass festivali päävätside kontsõrte pilet
Trehväme’ Moosten!
Programmi kottalõ saat mano küssü’:
