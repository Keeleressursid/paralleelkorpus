Metsa värav

Metsa (segamets)  värav on lahti
Astu sisse, siit läheb tee

teise metsa, pallu (liivane männimets)
ja võsa täis kasvanud heinamaa peale
Astu sisse, siit läheb tee
teise maailma, kus tegijateks
on oravad, linnud ja sipelgad
ja üks karu, väike, aga ümmargune karu.
Siin metsas on palju eksitajaid
õnneks ei ole nad väga
suured ja vägevad
võibolla siis eksitaja pojad
kutsikad? või vasikad?
Algul olin nendega hädas
hakkasin minema ja ei teadnud kunagi
kuhu välja jõuan
õnneks tuli jõgi iga kord vastu
Tänaseks on mul kindlad 
märgid ja kohad selged
kuid peaaegu alati viib eksitaja mu
sinnasamma, tolle männi juurde.
Tolle männi all on
lehma pealuu.
pealt roheliseks, samblakarva muutunud
arvatavasti on see kaitsevärv
et vaenlane ei oskaks rünnata
Tule vaata
metsa värav on lahti
 

# Ossaraakõnõ 
# 
# Pikä janu käen olnu mõts
# ei olõ taast piksehuust
# likembäs saanu - 
# püksüseere' pea kuiva' 
# 
# Lenkstang ja paiuvitsast sang
# parõman peon
# tassakõiste
# et pudrus ei rappus
# hilläkõistõ
# et krampi ei jääs 
# 
# Ossaraakõnõ
# ossa ossaraakõnõ
# hüpsit kõdaride vaihõlõ
# krõps 
# 
# Täämbä kuuli ma 
# edimäst kõrda elon
# seene hellü - kriii'
# tegi kikkasiin
# ku ma tä jala
# väidsega läbi lõiksi


Maru murtu 

tormi murtud puud
kaks juurtega kaske
kaks kuusekest suurt

kopra kooritud kask
ühest asjast ma kül aru ei saa
miks küll närib ta mändi

Jälle ma kõnin seda teed
rada mida üksinda mina
tunnen ja tean ja näen

on need nüüd palvused
Või on see mäng?

tormi murtud puud
kaks juurtega kaske
kaks kuusekest suurt

tripstrapstrulli risti moodi
üksteise peale kukkunud

# *tripstrapstrull – mäng, kus paberile joonistatakse rist # ja siis tehakse ringe ja riste, kes saab 3 kõrvuti, võidab.
 

Õigus 
“Ei tea, kui nii edasi läheb
siis varsti paistab mu muru pealt Kanepi,”
ütles naabriküla mees kui nägi
et jälle on tükk metsa
tema kodu ja Kanepi linna vahelt
kadunud. Ja tal võib õigus olla

Sõitsin Tallinna. Bussi aknast
oli näha, kuidas tee ääres peaaegu
igal pool raiutud
puukesed vedelesid. Ei tea, mõtlesin
kui nii edasi läheb siis varsti
paistab minu muru pealt
Tallinn. Ja mul võib õigus olla.
 
Langi pääl 
60 aasta pärast
tulen ma siia tagasi
siis on siin jällegi mets
