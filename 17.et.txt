Arutelud võru keele teemal 

Võru instituut hakkab korraldama keeleteemalisi arutelusid, millest on oodatud osa võtma inimesed, keda huvitab võru keele edasine käekäik.
Esimene Jututarõ toimub 22. jaanuaril Võru Instituudis Tartu tn 48 algusega kell 17.15.
Jututeemaks on küsimus "Milles om vajja võro kiräkiilt?"
Arutelu juhib sõltumatu moderaator.
Osalejatelt oodatakse südamevalu tekitavate küsimuste esiletoomist.
Mida tehakse teie meelest valesti, mida ei tehta piisavalt, millega tegelemine tuleks lõpetada, et võru keele käekäik oleks parim mõeldavatest? Kelle ülesanne on võru keele säilitamine, kui seda vaja on? Arutelusid on kavas korraldada iga nelja nädala tagant.

Võro Instituut
