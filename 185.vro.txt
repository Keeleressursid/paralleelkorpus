#Loengusari Uma Pidost: 28. aprill Põlvas Marju Kõivupuu ja Kalle Eller
#20/04/2015 Autor umapido
Neläs Uma Pido tulõ veidü inämb ku aasta peräst, 28. mail 2016 Põlvan Indsikurmun.
Tuu pido kõnõlõs mõtsast ja väeliidsist puiõst.
Uma Pido olõ-i õnnõ paar tunni kontsõrti, a tiikund, midä kuun hulga rahvaga astutas.
Et pido meid pututasi, kõrraldadas lähemba aasta joosul loengit, miä kõnõlõsõ pido teemast.
Edimäne Uma Pido loengupäiv om tõsõpäävä, 28. aprillil kell 13 Põlva kultuurikeskusõn.
Kõnõlõsõ Marju Kõivupuu “Misjaos meile Uma Pido?” ja Kalle Eller “Kuis är tunda põlist mõtsa ja põlist usku ja kuis nä kokko käävä’?”
Kullõlda saa Aapo Ilvest ja timä Uma Pido jaos kirotõdut laulu “Puu’ kasussõ’ korgõs”.
Kõik omma oodõtu kullõma! Piledirahha ei küsütä!
