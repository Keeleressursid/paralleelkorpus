# Väimela Kutsehariduskeskuse (Pihlaka Silvi) keelenõu päring (20.05.2010)
Kohupiima tootearendus
Piimapäev Imaveres, 05. 06. 2010
Minipannkook 
3 muna, 5 dl piima, 2,0 dl nisujahu, 0,5 dl kamajahu
Täidis: 200g kohupiima, 300 g suitsuforelli, 100 g hapukoor, murulauk, naat, sool, pipar, sidrunimahl (1/2 sidrun)
Valmista pannkoogitaigen ja küpseta pisikesed ülepannikoogid. 
Täidise valmistamiseks puhasta forell ja lõika väikesteks tükkideks, suru kohupiim läbi sõela. Sega kokku kohupiim, hapukoor ja kala, lisa hakitud murulauk, naat, maitsesta soola, pipra ja värskelt pressitud sidrunimahlaga.
Pane täidis pannkoogi keskele ja keera ümbrikuks kokku, enne serveerimist soojenda ahjus 180°C umbes 5 minutit

Hiina kapsa-kohupiimarull
860 g hiina kapsas, 400 g kohupiima, 120 g riisi, 150 g porgand, 1 muna, sidrunimahl ½ sidrunist, suhkur, sool, piparmünt, murulauk, tüümian
Riis keeta poolpehmeks, muna keeta ja hakkida või riivida jämeda riiviga. Porgand riivida jämeda riiviga. Hiina kapsa lehed eraldada ja kuumutada kergelt kuumas vees. Kohupiim suruda läbi sõela, lisada porgand, muna hakitud maitseroheline; maitsestada sidrunimahla, soola, suhkruga. Täidis keerata kapsalehe sisse ja küpsetada ahjus.

Forellipala tsitruselise kohupiimakastmega
1,0 kg forell, palsamiäädikas, suhkur, sool, pipar, sidrun, maitseroheline, õli
Kaste: 200 g riccotta kohupiima, 4 dl petti, umbes 10 g suhkrut, sool, sidrunimahl (1/4 sidrunist), 1 greip, 1 apelsin, fariinsuhkur, münt
Forell lõigata suupärasteks tükkideks, marineerida ja küpsetada. Kastme valmistamiseks peenesta kohupiim, fileeri tsitrusviljad ja lisa koos peti ning maitseainetega kohupiimahulka. Küpseta forellipalad ja serveeri kohupiimakastmega. 

Rukkirullbiskviit kohupiima-köögiviljatäidisega
5 muna, 2,5 spl rukkijahu, 2,5 spl nisujahu, sool, suhkur
Täidis: 200 g kohupiimapastat, 1 keedetud muna, 70 g marineeritud kurki, jämedalt riivitud punast peeti, soola, pipart, 1 sibul, veiniäädikas, suhkur, 50 g hapukoort, maitserohelist
Vahusta munarebu ja valge eraldi tugevaks vahuks. Sega munarebule juurde soola ja suhkruga segatud nisujahu, viimasena sega juurde vahustatud munavalge, määri küpsetuspaberile ühtlaselt laiali ja küpseta. Peale küpsetamiste keera kohe rulli ja jahuta. Täidise valmistamiseks sega peeneks hakitud toiduained kohupiimapastaga ja täidise konsistentsi reguleeri hapukoore lisamisega, maitsesta.
Jahtunud rull keera lahti eemalda paber ja määri peale täidis ning keera uuesti rulli. Lase seista paar tundi.

Kohupiimakastmete trio
Punane – kohupiim, peet
Roheline -  kohupiim, maitseroheline
