# Seo om ilma q tähtildä nõvvu.
KARULA KIHLKUNNA VANÕMB KÄSITÜÜ
Taha raamatulõ omma kogutu pildi', miä andva aimu Karula kihlkunna vanõmbast käsitüüst - sälärõivist, tarõrõivist, anumist, ehtist ja tüüriistust.
Osa naist asjust om peri Valga muusõumist ja Eesti rahva muusõumist, osa paigaliidsi inemiisi käest.
Om vanõmbit ja om peris seo ilma aigu tettüid asju.

Põhjalikumb ülekaetus Karula kihlkunna vanõmbast käsitüüst om MTÜ Karula Hoiu Ühing iistvedämisel pant CD-plaadi pääle. Sääl om lisas iinpuul nimmatuilõ muusõummõlõ asju ka Võrumaa muusõumist ja Mõnistõ muusõumist.
Kõiki asju om kirjeldet, är om märgit, kost midägi peri om, inämbäste om man ka foto.

Raamatu kokkusäädjä' tahi' uma tüü man meelen pitä' kattõ tsihti - et raamat andnu ülekaetusõ Karula vanõmbast käsitüüst ja et tast saanu hengämist ka parlatsõ' käsitüü tegijä'.
Ait´uma kõikilõ, kiä raamatu valmissaamisõ man aviti'!
MTÜ Karula Hoiu Ühing
