Tellida saab rändnäitust suitsusaunadest.

2011. aasta sügisel sai MTÜ Hinokad ja Võro Seltsi VKKF koostööna valmis näitus “Savvusann – mi uma sann”, mis tutvustab Kagu-Eesti suitsusaunu ja saunakombestikku.
Näituse valmimist toetas Põlvamaa Partnerluskogu LEADER-programmist.
Näitus avati esimest korda 2011. a novembris Põlvamaa Talurahvamuuseumis Karilatsis, aga näitust saab üles panna ka teistes paikades.
Näitus koosneb 25 piltide ja tekstidega A3 riputatavast tahvlist ja suitsusauna maketist (mõõdus 66x47x56 cm), mida saab paigutada lauale.
Pakume näitust rahvamajadele, koolidele, raamatukogudele, et näitusest saaksid osa võimalikult paljud inimesed.

Soovijad saavad näitust tellida Võro Selts VKKF kaudu. Näitust saab laenutada kuni kaheks kuuks, aga ka lühemaks ajaks. Laenutamine on tasuta, aga transpordi peaks korraldama näituse soovija.
Näitus mahub kokkupakituna sõiduautosse.

Ootame näitusesoove käesoleva aasta kevadeks ning sügiseks, aga kirja võib panna ka järgmiseks aastaks.

Täpsem info: Külli Eichenbaum, tel 56611924, kylli.eichenbaum@wi.ee
#
#
#
