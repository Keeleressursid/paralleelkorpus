Uma Pido laulukava vali vällä rahvas
 Seo aastaga veebruaari- ja märdsikuun saa egä huvilinõ ossa võtta võrukeelitse laulu- ja rahvapido laulukava kokkopandmisõst, viiendäl Umal Pidol naatas laulma rahva valit laulõ.
Laulu’ valitas varatsõmpi nelä Uma Pido laulõ siäst kooriliike kaupa, valli saa Internetis aadrõssi www.umapido.ee pääl.
Viies Uma pido tulõ 2. juunil 2018 Võrol Kubija laululava pääl.
 Järgmäne Uma Pido tulõ inneskidsist tsipa pidolidsõmb, selle et üten võrokõisi pido väiku juubõliga peetäs ka suurt Eesti Vabariigi juubõlit – viies Uma Pido om kingitüs 100-aastadsele Eestile.
«Üts õigõ Võromaa juubõl tähendäs laulu, tandsu ja nalla.
Tuud piät ka viiendäl Uma Pidol saama! Kõrraldaja’ tahtva’, et laulõtava’ laulu’ olõssi õkva nuu’, midä pidolisõ’ kõgõ inämb uutva’,» ütles pido kõrraldaja Triinu Laan.
 Laulõ valimises om valmis saanu’ küsümisleht Internetin, kohe mano päses aadrõssi www.umapido.ee päält.
Küsümisleht om vallalõ kats kuud.
«Valli’ saa veebruarin ja märdsin 2017.
Saada’ uma helü Umalõ Pidolõ!» kuts Triinu Laan huviliidsi üles laulõ valima.
 Et laulõ valiminõ olõs lõbusamb, loositas valijidõ vaihõl vällä ka avvuhindu.
Tuud, miä parasjagu laulõ valimisõ man sünnüs, saa kaia Uma Pido mol’ovihu lehe pääl www.facebook.com/UmaPido-278039651663/.
 Uma Pido kõrraldamist vidä iist Võro Selts VKKF, kõrraldasõ’ Võro instituut, Põlva ja Võro maavalitsusõ’, Põlvamaa ja Võromaa umavalitsuisi liidu’ ja mitmõ’ Põlva ja Võro maakunna seltse ja asotuisi inemise’.
Pido suurõmbis tugõjis omma’ Eesti Kultuurkapital, Rahvakultuuri Keskuse Vana Võromaa kultuuriprogramm, Võro- ja Põlvamaa umavalitsuisi liidu’, Võro Vallavalitsus, Võro Instituut ja mitmõ’ Vana Võromaa ettevõttõ’.
Võrukeelist rahva- ja laulupito peetäs 2008.
Aastagast pääle.
Pido käü küläkõrda katõ Vana-Võromaa suurõmba keskusõ vaihõl.
Edimäne pido peeti Võrol Kubija lauluvälä pääl, tõõnõ pido oll’ aastagal 2010 Põlvan Indsikurmun, kolmas pido 2013.
aastagal jälleki Võrol Kubijal ja 2016 oll’ pidu vahtsõst Põlvan.
Umma Pito või nimmada ka võrokõisi üleilmalidsõs kokkotulõkis.
 
Teedüst saa mano:
Triinu Laan
Uma Pido projektijuht
