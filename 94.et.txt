„Saunaleil on tõbise keha ja hinge parim rohi!”  Aleksis Kivi

On avaldatud arvamust, et saun on niisama vana kui inimene ise.
Arheoloogilised kaevamised Põhja – Euroopas kinnitavad, et sauna tunti juba kiviajal.
Skandinaavias juurdus saun alles lõplikult 11. sajandil.
Soomes, Eestis ja Põhja – Venemaal saunaskäimist eeldas kliima ning soodustasid traditsioonid. 

Näiteks on kuulunud läbi aegade pulmakombestiku heade tavade hulka saunas pruudi talutamine, pruudi saunaskäik pulmaöö eel, jõulude ajal õlgede sauna toomine ja söega sauna uksele risti tegemine.
Samuti on olnud tähtpäevalised sündmused seoses saunaga näiteks jõuluõhtul vihtadega ennustamine ja jaanipäeval kasepuu sauna toomine.

Suitsusaun on tegelikult sauna algvorm, kus puudub korsten.
Põlemisest tekkiv suits täidab saunaruumi, pääsedes välja kas laes olevaist vahedest või kogu sauna õhutamisel peale kütmist.
Suitsusauna kütmine võtab aega 4- 6 tundi, lisaks tuleb ruumil lasta tund kuni kaks tuulduda.
Suitsusauna ei köeta enam siis kui rahvas on juba sees.

Eestlased on teadnud sajandeid, et saun on mõnus asi ja tervisele kasulik.
Vanasti ehitati kõigepealt saun, siis alles teised taluhooned.

Põhjamaade saunas võime läbi aegade märgata kaht põhilist tegevust – vihtleme – higistamine ja pesemine, mis on omased ka tänapäeva saunale.
Tähtsaim on saunas higistamine, millel põhinebki sauna teraapiline mõju.
Eesti rahvameditsiinis on saunal olnud asendamatu koht.
Veel 19. sajandil toodi lapsed ilmale enamasti saunas, kuhu ema jäi imikuga veel 2-3 päevaks.
Ent seda taret nimetati ka vaese mehe apteegiks – rahvatargad katsetasid seal  oma oskusi alates kupupanekust  ja lõpetades massaažiga.
Reuma ravimisel andis häid tagajärgi just vihtlemine.
Vihtlemine on suurepärane massaaž ja näiteks kadakavihaga vihtlemist võib võrrelda kupupanekuga.
Lühidalt: saun saatis vanasti inimesi sünnist surmani.

„Mitte kusagil ei teki nii palju häid tundeid ja mõtteid kui saunalaval” F. E. Sillanpää

Head leili!
#Pilt suitsusaunad kaustast nr. 036 kui mahub ka saunalava pilt.
