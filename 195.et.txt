Anna Guldager, 49 a. koduperenaine:
Kuld: see õilis metall nii paljude heade omadustega – püsiv, vormitav ja ilus.
Aga ka suhteliselt haruldane.
Sellepärast sai ta sellise metalli kuulsuse, mille eest inimesed võisid surra.

Kuldehted: kord olid mu sõrmed täis kuldsõrmuseid, suuri ja raskeid.
Aga vananedes paistetasid mu sõrmeliigesed üles ja ma pidin laskma kullassepal oma abielusõrmuse lahti saagida.
Siis võtsin ära ka oma teised sõrmused.
Mu sõrmed on nüüd vabad nendest rasketest ehetest.

Elu kuld: see on armastus ja vaatamata sellele, et ma ei kanna enam abielusõrmust, olen ma õnnelikult abielus, kandes eneses elu kulda.
Muld: mullast oleme tulnud ja mullaks peame me saama.
Muld seob toiteväärtused veega ja loob tingimused selleks, et midagi saaks kasvada.
Mulla kvaliteet on erinev kogu maailmas ja meil on olnud õnne, et meie muld nii viljakas on.
Kui ma suren, saan ma mullaks ja ma loodan, et just sellest mullast võrsub midagi kaunist, ehk mingi lill,  mingi teravili...
Kuld sünnitab tihti kadedust,  muld sünnitab elu.
