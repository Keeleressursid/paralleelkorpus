õhuLoss

Paljud lõunamaa inimesed ei ole härmatist oma silmaga näinud, paljudes keeltes ei ole selle jaoks sõnagi, aga põhjamaa looduses on see üks ülevamaid vaatemänge.
Kui niisked tuuled valguvad läbikülmunud metsades, hakkavad okstel ja okastel kasvama jäänõelad nagu sätendav, metsast palju pisem mets.
Äsja veel tumedad okastikud mähkuvad haprasse helendusse, moodustades kristalseid torne, karniise, arkaade ja muinasjutulisi losse.

Samasugust suursugusust nagu härmatisest, õhkub ka `õhuLossi´ nime all koondunud Eesti ehtekunstnike rühmast.
Nad kuuluvad sellesse, tänapäeval haruldaseks muutunud kunstnike liiki, kes ei ole unustanud `ülevuse` mõistet.
