Võrokõsõq valõq Euruupa kiili pääväs sõnno
Võro Instituudi üleskutsõl valiti Euruupa kiili pääväs vällä põnõvit võro keele sõnno.
Kõgõ inämb pakuti vällä sõnno prõlla ja pudsunudsija.
Sõnaq saadõtasõq keelenäütüsele Friisimaalõ.
Võro Instituut kutsõ üles Euruupa kiili pääväs (26.09) vällä pakma kõgõ põnõvampi võro keele sõnno.
Päält 60 inemise pakiq (nii instituudi Facebooki lehe pääl ku telefoniga) kokko vällä päält 200 sõna.
Kümme kõgõ inämb pakutut sõnna olliq: prõlla üten ummi variantõga (parhilla, prilla, põrõhõlla, põrõlt, põrõhõlt), pudsunudsija, hürrümürrü, mürre, tsuskma, kesev, õkva, pütäl, rüäjüväserbähtüs, hämmätüs.
Midä naaq sõnaq tähendäseq, saa perrä kaiaq võro sõnaraamatust (http://synaq.org).
Vällä validuq sõnaq saat Võro instituut Friisimaalõ, 2018. aastaga Euruupa kultuuripääliinan Ljouwertin (hollandi keelen Leeuwarden) Euruupa keelekirivüse tugõmisõs kõrraldõdulõ ettevõtmisõlõ. 
Teedüs: Jüvä Sullõv (sulev.iva@wi.ee) vai Koreinigu Kadri (kadri.koreinik@wi.ee)
