Karilatsi suitsusaun avab külastajatele uksed!
Vaid ühel korral, 09. aprillil, on võimalus kõikidel huvilistel külastada Karilatsis asuvat Põlva Talurahvamuuseumi suitsusauna ja saada osa Lõuna-Eesti vürtsikast pärimuskultuurist!
Suitsusauna päeva juhatab sisse folklooriansambel Kõivokõsõ saunakombeid tutvustava kavaga.
Enne saunalavale minekut tasub kindlasti kuulata ära saunakombestiku asjatundja ja praktiku Eda Veeroja loeng, kes tutvustab Võrumaa suitsusaunas käimise traditsioone ja saunaga seotud rituaale ning  tavasid.
Saunalistele pakub mõnusat äraolemist muuseumi rahvamaja ja Põlva Lõõtspillikooli muusikud koos tantsurühmaga Värten.
Meelepärast ühisele teelauale võib igaüks ise ühes võtta.
Saunapääsme saab lunastada muuseumi pileti näol 1,28 Euro eest.
Saunapäev algab kell 12:00. Saunaskäik alates kella ühest päeval seni, kuni leili jätkub.
NB! Kuna saunalava suurus ja leilitamise aeg seavad piirangud, on vajalik kindlasti eelregistreerimine aadressil katitaal@gmail.com või telefonil 79 98 945.
Loe lähemalt suitsusaunaga seonduvast Vaimse pärandi nimistust ning päevast, mil suitsusauna tsõõriklauas kirjutati alla Ühiste kavatsuste protokollile (võru- ja kirjakeelne tekst)
