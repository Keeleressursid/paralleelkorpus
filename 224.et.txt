Ulla Wallin, 33 a. õpetaja:
Mis on kuld ja mis on muld? Mis teeb selle ühe selleks üheks ja mitte selleks teiseks? See, mis on, on nii kaua, kuni ta enam ei ole.
Seesama on seesama on seesama.
Vaataja silmis muutub muld kullaks, mullaks, kullaks, ikka ja uuesti.
Läbipõimununa, raskesti ära tuntavana, peidetuna sügavale me sisse, meist välja, ette, alla!
Kus ta on, kus nad on? Millist mul on vaja, millist ma tahan? Miks?
Hinnaline, õilis ja… nagu vangla! Igatsetud, kogutud ja armastatud.
Nende tähendus igaviku seisukohast nende endi sisse peidetud, nähtamatu me füüsilisele silmale.

Totaalsus ja üksindus.
Igavene ja muutlik.
Muutumatu ja haavatav.
Kummardu alla, täida pihk mullaga (mis siis, et küüne- alused saavad mustaks), nuusuta , tunneta ta kaalu, aja sõrmed veidi laiali ja lase tal pudeneda sõrmede vahelt maha - KÄED EEMALE – las ta kohtub seemnega, toidetud päikese, vihma poolt, las ta sünnitab - uut elu.
Müsteerium, kontrollimatu, ilus! Raskus, väärtuslik, eriline, - rikkus.
Paljas kael, mis igatseb kallistust.
Kas see on muld või on see kuld? On sel tähtsust? See, mis on, on nii kaua, kuni ta enam ei ole.

Kõva kohtub pehmega.
Otsides seda kohtumist, las muld valgub kulla peale, värvib seda, peidab seda, teeb seda selleks, teiseks.
See, mis on ühe jaoks kuld, on teise jaoks muld.
See, mis on ühe jaoks muld, on teise jaoks kuld.
Muld on muld on muld ja kuld on kuld on kuld on muld on kuld on muld on kuld...
