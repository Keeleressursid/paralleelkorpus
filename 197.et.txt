Caroline Berg, 29a.
arstiteaduse üliõpilane:

Isa ütles mulle alati, et ma sündisin, muld taskus.
Sellega mõtles ta, et olin tüdruk, kellel oli õnne ja palju valikuvõimalusi.
Mullast sirutuvad välja esimesed võrsed.
Mulla pimeduses idaneb ja kasvab kõik, pisimast  rohuliblest kõige hiiglaslikuma puuni.
Muld on sõbralik ja ümmargune sõna, peaaegu nagu  hellitus.

Kas kuld on mulla vastand? 
Vahetuskaubaks kulla ja raha eest anname ära oma jõu, oma aja… Oma elu.
Kuld esindab rikkust ja võimu.
Selles, mis on ülekullatud, peegeldub tihti edevus, ahnus ja liialdamine.
Kui palju inimesi on andnud oma elu kulla eest! Inka indiaanlased ja nende kultuur on vaid üks näide selles pikas, pikas reas.

Aga kuld annab meile ka turvalisuse ja kindluse.
Abielus beduiininaised kannavad kõrbes oma kulda igal argipäeval.
Rasked käevõrud ja ehted on nende ainsaks tuleviku garantiiks, kui  mees alt veab.
Ehk on kuld mürk? Hästi toimiv vaid üliväikestes  annustes – soovitatav lahjendada suure hulga mullaga!
