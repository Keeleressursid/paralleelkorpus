Eesti mummuisti silmades

Trammid on siin täis joonistatud.
Maalikunstnikule on Tallinn väga hea linn.
Mina olen maalikunstnik – mummuist.
Eesti on imemaa.
Siin kasvavad erinevad kunstipuud.
On olemas õlivärvipuu.
Õlivärvituubid kasvavad otse puu otsas.
Kunstnik võib kerge vaevaga võtta sellelt puult endale vajaliku värvi ja sellega maalida.
On olemas akrüülvärvipuu, on olemas guaššvärvipuu, voolab akvarellijõgi.
Akvarellistid istuvad selle jõe kaldal, klaveri ees.
Aga pintslid kasvavad põllul.
Eestis elab lõuendlind.
Kui ma 21 aastat tagasi Armeeniast Eestisse kontsertreisile saabusin, imestasin väga kui nägin, kuidas need imelinnud puuvilla nokivad ja sellest puuvillast lõuendirulle teevad.
Imekspandavad on siin õunapuud.
Eesti õunapuudel on puhkus – 4 aastat õunapuud töötavad ja viiendal aastal võtavad palgata puhkuse.

Siin Eestis kasvavad probleemid põõsa otsas.
Näiteks on olemas poliitiliste probleemide põõsastik, on olemas põllumajandusprobleemide põõsad, on olemas perekonna probleemide põõsad, samuti on olemas ka alkoholiprobleemide põõsad, on olemas ämmaprobleemi põõsas, finantsprobleemide põõsad, figuurihäda põõsad, religiooni ja paljude-paljude teiste erinevate murede põõsad.
Kui kellelgi ei ole probleemi ja ta tahab endale probleemi saada, siis ta läheb ja valib sobiva põõsa ning võtab sellelt probleemivilja.
Meil naisega meeldib jalutada pargis, kus kasvavad kunstiprobleemidega põõsad.

Talvel Eestis probleeme pole.
Aga suure raha eest ja perearsti loal võib talvel osta endale probleemiviljad botaanikaaia kasvuhoonest.
Või konserveeritud probleemid välismaalt.
Kõige vaesemad jäävad siin talvel täiesti ilma probleemideta.
Nemad ootavad kannatamatusega suve.

Tallinna kesklinnas Estonia teatri ees seisab skulptuur nimega “Ema, peata takso! Isal on halb!”

Eestis vahetatakse tihti padjapüüre ja haridusministreid.
Kui  ma käisin lasteaias ja hiljem koolis, siis ma ei teadnud, et hakkan elama sellisel muinasjutulisel maal.

Siin on 5 aastaaega: kevad, kevsuv, suvi, sügis, talv.
Aga kuidas on Torontos? Kas ka seal on lumi külm?

Eestis peab iga inimene igal aastal oma sünnipäeva.
Siin peetakse sünnipäeva isegi aastasel lapsel.
Hea, et eesti külades pole majade ees pinke.
Selle maa naised on luterlased, aga mehed istuvad kõrtsis ja vaatavad tähti kuni nende naised kirikus laulavad.
See on tavapärane eriti väikestele kohtadele.
Mehed saadavad oma naised kirikusse nagu puhkusele.

Eesti rahvas on rahuarmastaja rahvas.
Siin tehakse martsipani: arahiisi ja mandli martsipani – see on magus dialektika.

Õlut hakkasin ma jooma Eestis.
Lapsepõlves mulle õlu ei meeldinud.
Ja ka nüüd joon harva.
Limonaad on siin hea, nostalgilise maitsega.

Mulle meeldib elada Eestis sellepärast, et Eestis on elu targem kui inimesed.

Oli aeg, mil päike ja kuu paistsid Eestis ühel ajal.
Aga ükskord sai kuu külma ja jäi haigeks.
Sel päeval magas kuu terve päeva…ja sai terveks.
Aga öösel oli ta uneta…
