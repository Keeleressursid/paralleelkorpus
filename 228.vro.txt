2018 aastaga jaos om olõman võro-eesti katskeeline sainakallendri
Vana-Võromaa e-poodist saat osta tulõvas aastagas sainakallendrit, miä om võro- ja eesti keelen.
Katskeeline sainakallõndri om kinä krutskilinõ kingitüs nii uman perren ku sõpru jaos.
Väikumb kallendri om kaemises üte kuu kaupa, suurõmban om kõrraga nätä kolm kuud.
Valikun omma savvusanna vai käsitüü pildiga kallendri, a ku tahat peris uma valitu pildiga võro-eesti kallendrit, saat ka tuud esi telli.  
Kae täpsämbalt:
Lisas om poodist saija ka võro-seto tähtraamat 2018, miä om võro- ja setokiilne raamatkallendri.
Tähtraamatun omma kõrvuisi võro ja seto rahvakalendri tähtpäävä ja säält saa lukõ juttõ, luulõtuisi ja muid tarkuisi.
Raamadu vaihõl om ka suur aastakalendri saina pääle pandmisõs.
Kae:
A kallendret olõki-ei vajja, ku tiiät kuis innevanast aastagatsõõri pääst rehkendedi: Mihkepääväst 6 nädälit marti, mardist 2 katri, kadrist 4 jõulu, jõulust 6 küündlepäivä, küündlepääväst 7 kapstamaarjahe, säält 4 jüripäivä, jürist 9 jaani, jaanist 4 jakani, jakast 2 labritsahe, labritsast 2 pärtüste, pärtüsest 5 mihklihe.
Aastagatsõõr täüs.
Teedüsse andsõ edesi
Eichenbaumi Külli
Võro Instituut
kylli.eichenbaum@wi.ee
