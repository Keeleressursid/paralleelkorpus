Hää' laulusõbra'!

Joba kuu aigu om käünü Uma Pido laulõ valimisõ kampaania.
Hääletänü om 280 inemist kokko 9 Eesti maakunnast ja ka välämaalt.
Aktiivsõmba omma olnu Umal Pidol käünü laulja' naasõ' ja hääletänüid om kõigist vannusõgruppõst.
Aituma näile!

V Uma Pido laulukava tulõ just sääne, nigu rahvas taht - tuusjaos saa uma helü anda egäüts viil märtsikuu joosul.
Kae' www.umapido.ee!

A taa hääletüs olõ-i mõtõld õnnõ lauljilõ, a egäle inemisele, kinkalõ umakandi keelen kõlava' laulu' tähtsä' omma'! Egä helü lugõ! Egäüts piät hääletämä isikligult - kahjos mi ei saa arvõsta ei rahvamaja juhi, ringijuhi, koorivanõmba jne täüdetü ankeeti suurõmba grupi iist...
Tekke' sõpru, sugulaisi vai umakandi inemiisiga hindäle juutuubi-disko (st tutvuge laulõ valikuga kuun) ja perän andkõ egäüts eräle helü!

NB Samast arvutist saa mitu kõrda hääletä külh, a vahepääl piät internetibrauseri kinni pandma ja 5 min uutma.

NB Avvuhindu loositas ka egä nätäl! ;)

Taad teedüst või egäüts edesi saata!

Laululist keväjäuutmist!
Triinu Laan
Uma Pido vidäjä
