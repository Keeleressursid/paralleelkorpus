Konverents

Kutse konverentsile 
KIRJANDUS/KEEL vähemuses 
30.oktoober – 01.november 2008 Võru Kandles

Võru konverents kuulub rahvusvaheliste kultuuri- ja keelekonve­rent­side sarja, mida Võru Instituut ja Tartu Ülikool on korraldanud alates 1996. aastast.
Seekordne konverents keskendub kirjanduse, keele ja ühiskonna seostele.
Konverentsi eesmärgiks on edendada Eesti ja naabermaade kirjandus- ja keeleuurijate mõttevahetust ning populariseerida väikesi kirjandusi.
Konverentsi töökeelteks on läänemeresoome keeled.

Konverentsile ootame ettekandeid, mille fookuses on kirjandused/keeled, mis asuvad mingi suurema kirjanduse/keele sees või kõrval; mis käsitlevad nn väikese kirjanduse suhteid enamus- ja/või rahvuskirjandusega ning nn väikse keele tekste suure keele mõjuväljas.
Teretulnud on ka kirjandus(t)e staatuse käsitlused, mis uurivad suhteid kirjanduse ning teiste kunstide või meediakanalite vahel.
Ootame ettekandeid järgmistel teemadel:
saami, udmurdi, vepsa, kveeni, eestivene, lõunaeesti vms kirjandused
eksiil kirjanduses ja kirjandus eksiilis
vanade ja uute tekstide (näiteks vanad päevaraamatud ja uued veebipäevikud) väljendus­tasandite pluraalsus
mitmik­identiteedi avaldumine kirjanduses ja keeles
mitmekeelsus meedia­tekstides
keelelised maastikud (näiteks avalike siltide ja tekstide mitmekeelsus)
kolonialism ja postkolonialism kirjanduses
etnofuturismi teisenemine

Konverentsi 1. ringkiri eesti ja soome keeles
Registreerumisleht 
