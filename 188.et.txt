Jalgrattamatk
Nüüd juba traditsiooniliseks muutunud KL Võrumaa  maleva  Võru malevkonna neljas jalgrattamatk toimus seekord 24-26 juulil.

Marsruut pandi  varakult paika, arvestades ilmastikutingimusi, looduskauneid paiku ning amatööridele sobivat rajaraskust.
Nii asus 17 liikmeline mees- naiskond  rõõmsalt päris pikale 180 km pikkusele matkateele, alustades Võrust, läbides Otepää ning Valga linna.
Et noorima osaleja vanus oli vaid 12 aastat ja staažikama vanuseks mõõdeti 70 plussi, siis ei saanud kohe alguses kiirust ega  tempot üles tõsta.
Matkati rahulikus tempos, nii et  uudishimulikud silmad said  jäädvustada  kaunist loodust, meeldivaid inimesi kui ka  kõike muud, mis vääris vaatamist.
 
„ Esimesel  päeval  jõudsime Otepääle, külastades seiklusrada, kus tõstsime adrenaliinitaset ja leidsime aega kosutavaks puhkuseks.“ meenutas matkast osavõtja Ly Hipponen.
Et kogu sportlik seltskond soovis võimalikult looduslähedast ööbimiskohta, siis leiti, et kõige sobivam oleks  RMK puhkeala Otepääl.
Loomulikult küpsetati õhtul lõkke ääres eestlastele juba nii omaseks saanud „rahvustoitu“ šašlõkki , rüübati lonks õlut, meenutati  läbitud matkarada ning parandati jalahaavu, et järgmisel päeval saaks taas edasi rühkida.
Teine päev-külastati Sangaste lossi ja lossiparki.
Ööbisime Sooru järve ääres looduskaunis kohas.
Et järve soe vesi kutsus  kõiki ujuma, siis kaikuski varsti kogu metsatukk rõõmsatest hõigetest, peletades nii linnud kui pahad sääsed kaugele järvesohu.
Taibukamad matkasellid  olid hoolitsenud selle eest, et  kaasavõetud  kalapüügivarustus pandi püügivalmis,


















