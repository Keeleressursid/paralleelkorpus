Kaeth Gardestedt, 68 a. toimetaja:
Iga uus päev toob endaga kaasa kuldseid võimalusi.
Juba alates mu lapsepõlvest on sõna ”kuld” alati kasutatud positiivses tähenduses.

Püüa kinni see kuldne hetk! Kuldsõrmused kui armastuse sümbol.
Kuldkirstud muinasjuttudes kui rikkuse ja vara sümbol.
Täiskasvanuna ja kunsti armastajana hindan ma harmooniat Phytagorasõ kuldlõikes.
Nii nagu vanasõna ütleb: ” kõik pole kuld, mis hiilgab”, -  ära lase end peibutada välisest kullahelgist, vaid tee alati kindlaks, et kõik on ikka läbinisti ehtne ja aus.
Nautida hommikupäikese kuldseid kiiri, lasta mõtetel kõrgele lennata, - milline ilus start uuele päevale!

Mullast oled sa tulnud ja mullaks pead sa saama.
Kirikuõpetaja sõnad on pöördumatud, kolm peotäit mulda mütsatab vastu kirstu, tuletades meelde me kõigi kaduvust.
Maa sees käib väsimatu töö: väikesed putukad, ussikesed ja paljud teised virgad olevused kohendavad mulda ja teevad ruumi tärkavatele taimedele.
Uus elu idaneb igal aastal, kasvab, rõõmustab ja meelitab nii putukaid kui inimesi oma värvide ja lõhnadega.
Siis närbub, kõduneb ja saab taas…mullaks.
Elu ringkäik.
