Suitsusaunade rändnäitus 2013 aastal 

 Näitust "Savvusann – mi uma sann" saab jätkuvalt külastada Vana Võromaa ja Setomaa erinevais paigus.
2013. aastal on näitus vaatamiseks olnud juba Veriora raamatukogus, Mikitamäe vallamaja fuajees, Põlgaste raamatukogus, Vahtsõliina rahvamajas.
Mais saab näitust külastada Meremäe vallamajas, juunis Haanjas RMK majas, juulis Misso rahvamajas.
Augustist septembri keskpaigani on näitus üleval Mooste mõisas folgikojas, septembri teises pooles ja oktoobris oodatakse näitusekülastajaid Põlva keskraamatukogusse ja novembris saab näitusega tutvuda Seto talumuuseumis.

Näituse põhiosa koosneb pilditahvlitest, kus on vaatamiseks erinevaid suitsusaunu kõikidest Vana Võromaa kihelkondadest ning mõnedest Setomaa nulkadest.
Tekstitahvlitelt saab ülevaate võrokeste saunakommetest.
Näituse osaks on pärissaunast 10 korda väiksem suitsusaunake, millelt saab katuse ja lae ära võtta ning uurida täpselt järele, milline on üks tüüpiline Võromaa suitsusaun.

Näitus valmis 2011. aasta sügisel MTÜ Hinokad ja Võro Seltsi VKKF koostööna, näituse valmimist toetas Põlvamaa Partnerluskogu LEADER-programmist.
Näitus on olnud väljas piirkonna erinevais rahvamajades, külakeskustes, raamatukogudes.
Soovijad saavad näitust tasuta tellida Võro Selts VKKF kaudu, täpsemalt kokkuleppimiseks võtta ühendust: 
Külli Eichenbaum, tel 56611924,
kylli.eichenbaum@wi.ee
#
#
#
#
