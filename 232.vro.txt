Viiendä Uma Pido sääd lava pääle Helena Kesonen
 
Viiendät Umma Pito nakkas lava pääle säädmä Helena Kesonen, kiä tund häste paigapäälist kiilt ja kultuuri ja taht umma miiskunda haarda’ umakandirahvast.
Lavastajakonkursilõ pakuti vällä kolm lavastusideed.
 
“Seo om suur vastutus ja rõõm tetä’ midägi uman keelen ja umalõ rahvalõ,” ütel´ Helena Kesonen Uma Pido toimkunna volitõdu komisjoni otsussõst teedä’ saiõn.
 
Kesoneni suuv om tetä’ viiendä Uma Pidoga kumardus Võromaa vanavanõmbilõ.
Teno näile om kõigil, kedä elo kavvõmbalõ viinü om, kotus, kohe tagasi tulla’ ja juurõ’, mink läbi köüdüst maaga tunda’.
Niisamatõ om sünnüpäävähõnguga pido härgütüs nuurilõ, et nä kullõsi’ vanavanõmbidõ mälestüisi ja opissi umma kultuuri tundma.
 
Helena Kesonen om Võro Kreutzwaldi Gümnaasiumi vilistlanõ ja lõpõtas seo aastak TÜ Viljandi Kultuuriakadeemia tiatrikunsti 11. linnu lavastaja ja harrastustiatri juhi erialal.
Timä varatsõmba’ tegemise’ omma’ köüdetü’ Taarka Perimüstiatriga, mink egiidi alla etendüsi’ diplomilavastusõ’ „non-stop SETO” ja „Inemise igä”.
Tulõval suvõl saa Vargamäel nätä’ Tammsaarõ muuseumi rehe all Kesoneni viimäst diplomilavastust „Raamatutõde ja -õigus”.
 
Viies Uma Pido tulõ 2. juunil 2018.
Seo om terve Vana-Võromaa ja timä katsa kihlkunna rahva umakeeline laulupido, on lauldõn tuntas rõõmu uma rikka kultuuriperändüse ja ummamuudu ilmakaemise üle.
Pido tähistäs võrokeelitse laulupido 5. ja Eesti Vabariigi 100. sünnüpäivä.
 
Teedüst saa mano:
Triinu Laan
Uma Pido projektijuht
