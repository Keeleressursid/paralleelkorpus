Õpilase juhend

Eesti Kirjandusmuuseumi folkloristika osakond, Eesti Rahvaluule Arhiiv, Tartu Ülikooli eesti ja võrdleva rahvaluule õppetool ja Eesti Folkloori Instituut korraldavad 

01.03.2007 – 15.04.2007 
KOOLIPÄRIMUSE KOGUMISE VÕISTLUSE.
Kui Sa otsustad saata oma teadmised koolipärimuse kogumisvõistlusele, siis ootame, et: lisad oma kontaktandmed: nimi, sünniaeg, elukoht, kool, klass ja võimalusel e-aadress.
Pane igale vastusele ette küsimuse number.
Vasta võimalikult kõigile küsimustele, kui aga mõni teema üldse ei sobi, siis jäta see vahele.
Mõtteid võib avaldada siiski iga nähtuse kohta, kuid väldi lühikesi jah-ei vastuseid.
Eelkõige ootame kirjeldusi (mängud) ja jutte (anekdoodid, sündmused), laulutekste ja ütlemisi.
Teema “Huumor” vastust koostades vasta peast, ära kirjuta ümber raamatuid ega kopeeri tekste võõralt veebilehelt.
Kui ülejäänud teemadele vastamisel netilehti kasutad, siis lisa kindlasti veebiaadress.
Kirjuta nii nagu Sa tavaliselt sõpradega räägid ja kirjutad.
Teemadele kodus vastates kirjuta võimalusel arvutiga ja saada kaastöö failina või e-kirjaga aadressil kp@folklore.ee.
Vastata võid ka veebikeskkonnas (www.folklore.ee/kp).

Lisamaterjalid
Teretulnud on mitmesugused illustreerivad lisamaterjalid: fotod, videod, helilindistused, kaustikud-salmikud (nt „Minu sõber”), laulikud jm.
Soovi korral tagastame pärast kopeerimist originaali, kuid aasta 2007 pärimusest adekvaatse pildi kujundamiseks vajame kindlasti ka teatavat arvu originaale.
Eriti tänulikud oleme, kui omanik on nõus neid arhiivile loovutama.

AUHINNAD
Vanuserühmade peaauhinnad on kaamerad ja arvutid.
Parimaid teemavastajaid ootavad eripreemiad.
Hindamisel arvestatakse tööde kvaliteedi ja kvantiteedi suhet.
Preemiad on ette nähtud ka õpetajatele.
Õpilastelt on pärimust kogutud sarnaste aktsioonidena alates 1920. aastatest.
Sinu vastus aitab jäädvustada ja uurida tänapäeva noortepärimust, see talletatakse 1927. aastal rajatud Eesti Rahvaluule Arhiivi erikogus Koolipärimus.
Lähemaid juhendeid kaastöö vormistamiseks, küsitluskavad, juhendid uurimistööde jaoks jm leiate aadressilt www.folklore.ee/kp

TÄNAME KOOSTÖÖ EEST!

Toimkond: 
Ave Tupits (koordinaator), avetupits@folklore.ee, 5176 643
Risto Järv, risto@folklore.ee, 7376 214						    
Mare Kõiva, mare@folklore.ee, 7377 740 
Astrid Tuisk, astrid@folklore.ee, 7377 737
Piret Voolaid, piret@folklore.ee, 7377 742

Kontaktaadress:
„Koolipärimus”
Eesti Kirjandusmuuseum
Vanemuise 42
Tartu 51003
E-post: kp@folklore.ee
