1992. aastagal peeti Talnan jälkinä Hansapäivi.
Pidossidõ aigo trehväse noorõ Paul Rumm ja Siret Singmäe.
Näil om mito päivä kuun peris lustilinõ olõminõ ja üts õdak jäävä nä ka üüses kokko.
Nä käävä ka päält tuu viil veidü aigo läbi, kooni Siret tunnistas, et tä om rassõ.
Paul kõnõlõs tälle tuu pääle är uma salahusõ, et tä om joba abielon.
Paul om Siretile viil lühkeist aigo toes, nika ku 1993. aasta mahlakuun sünnüs neile poig, Kaspar.

Nigu poig om sündünü, nii Paul kaos ja anna-i inämb Siretile elomärki.
Kaspar kasus üles Kohilan imä Siredi, vanaesä Evaldo, vanaimä Laisi ja uno Aivari toel.
Uutmalda ilmus Kaspari 2. sündümisepääväs vällä Paul ja ütles, et jätt uma abikaasa maha ja tahtnu, et Siret üten Kaspariga tulõsi elämä Pauli vanõmbidõ mano, Mustamäele.
Siret om peri ja nä koliva Mustamäele.
Paar kuid ildampa läävä noorõ paari.
Kaspar saa ummõhtõgi häädmiilt tunda õigõst perreelost.
Ku Kaspar om 5-aastaganõ, sünnüs tälle perrehe väiku veli Oskarito.
Kaspari jaos om tuu suur asi ja olku et tä om Oskarito pääle veits kadõ, kuna tuu rüüv kõik tähelepandmisõ hindäle, sõski tä hoit ja kaits tedä egä hinna iist.

Ku Kaspar om 15-aastaganõ, om Oskar kah 10 aastakka täüs, nii et tä jaga ütte ku tõist, miä tä ümbre sünnüs. No tulõ näile tii pääle ette vahtsõnõ jukõrus.
Paul tunnistas Siretile, et ei olõ tedä kunagi armastanu ja taht lahkuminekit.
Kaspar ni Oskarito ei mõistaki õigõlõ kuigimuudu tuud asja vasta võtta ja õnnõ kasutasõ hindile paksu naha ni jäävä imäle toes üten timäga elämä.
Perän tulõ jälki vällä, et Paul löüd hindäle vahtsõ seldsilise, nimelt uma ammõdivele naasõ, kel joba mitu last ja kelle mehe tä lask tüü mant vallalõ tetä.
Aga ka tuud vaihõkõrda olõ-i Paulil pikält, selle et timä mõtõldu naasõ imä ei lupa umal tütrel kävvä läbi mehega, kiä pallõs umil latsil (nimelt Oskaritol) umalõ imäle pettä.
 
Tuust aost pääle om Paul löüdnü viil üte valgõpää provva, kellega tä joba om joudnu lahku minnä, ja sõs kinkagi vahtsõ.
Siret om seoniaoni ütsik ja eläs üten uma katõ latsõga.
Kaspar opis suurõnkoolin stsenaristikat ja Oskarito kaes uma kooli 9. klassi är lõpõta.
