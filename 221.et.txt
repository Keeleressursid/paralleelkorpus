2016. aasta Hindätiidmise avvuhinna  saajad selgunud

Võru Instituudi ja Vana-Võrumaa maavalitsuste väljaantava Hindätiidmise auhinna tänavused laureaadid on Mammaste Lasteaia ja Kooli keelepesa rühm,  Mammaste Lasteaia ja Kooli teenekas võru keele ja kultuuri õpetaja Marju Lepasson, Orava Kool ja Võrumaa Spordiliit.

Kolmandat korda väljaantava auhinna  andsid emakeelepäeval (14.03) üle Põlva maavanem Ulla Preeden ja Võru maavanem Andres Kõiv koos Võru instituudiga Põlva-lähedases Mammaste Lasteaia ja Kooli saalis.
Auhinna andsid kätte Põlva maavanem Ulla Preeden ja Võro maavanem Andres Kõiv koos Võru Instituudi inimestega.
Pilte emakeelepäeva tähistamisest saab näha siit (link).

Auhinnale esitati kuus kandidaati, tänavused laureaadid sõelus välja 4-liikmeline hindamiskogu kooseisus Aigi Pall (Võru MV), Karin Viljus (Põlva MV), Inge Torop (Põlva lasteaed Mesimumm) ja Rainer Kuuba (Võro Instituut).
#

Hindamiskogu eestvõtja Rainer Kuuba sõnul olid kõik tänavused  kandidaadid igati võrdväärsed ja laureaate välja sõeluda keeruline.
#„Kuis sa taad hindätiidmist iks sentimiitrega mõõdat, a no lõppotsus kujusi seokõrd nimetet nelä kasus – varrampa om vällä ant õnnõ kolm avvuhinda,”  rääkis Kuuba.
#Tunnustust igati väärt kandidaadid olid ka Mõniste Kool ja  Metsavenna talu.
Auhinnaks on Vana-Võromaa sümboolikaga kirjatud kunstnik Epp Margna valmistatud tänukiri ja kunstnik Anu Roosmaa valmistatud savist keepesa tsirk.
Auhinnaga kaasneb sihtotstarbeline preemiaraha Rahvakultuuri Keskuselt (Vana Võrumaa kultuuriprogrammilt).
Juba kolmandat korda tunnustavad Võro Instituut koos Põlva ja Võru maavalitsusega Vana-Võruma lasteaedu, koole ja asutusi-ettevõtteid, kes on silmapaistvalt panustanud oma põlise keele ja meele hoidmisse.
Auhinda antakse välja iga kahe aasta järel.

Võru Instituut
