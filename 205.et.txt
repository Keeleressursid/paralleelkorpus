Eelinfo 29.sept 2016
 
Läänemeresoome sügiskonverents 27.-29. oktoobril Võrus

27.–29. oktoobrini peetakse Võru Kandles juba traditsiooniks kujunenud läänemeresoome sügiskonverentsi, kus käsitletakse läänemeresoome keele, kultuuri ja piirkonna hetkeolukorda, kuid pilke heidetakse ka minevikku.
Konverentsi peaesinejateks on soome-ugri keelte uurija Riho Grünthal, keelepoliitika uurija Anitta Viinikka-Kallinen, liivi keele uurija Eberhard Winkler, arheoloog Valter Lang ja folklorist Andreas Kalkun.
Lisaks kutsutud külalistele astuvad Soome, Vene ja Eesti teadlased üles põnevate ettekannetega läänemeresoome keelte ning kultuuri kohta.
Ettekannetes tulevad vaatluse alla karjala, liivi, isuri, vadja, võro, seto, eesti ja soome keel ning rahvaluule, käsitletakse nii keelepoliitikat, -struktuuri kui ka -õpet ning tutvustatakse arvuti rolli ja pakutavaid võimalusi tänapäevases keeleuurimises.

Kava on lisatud kirjale, aga kava on ka väljas Võru Instituudi kodulehel:  http://wi.ee/et/tegemised/konverents-2/
Konverentsile saab registreerida 15. oktoobrini aadressil https://form.jotformz.com/71763141648

Interdistsiplinaarset läänemeresoome sügiskonverentsi on korraldatud 1996. aastast.
Käsitlemist on leidnud kõik läänemeresoome keeled ja piirkonnad, keelestruktuuri ja -ajaloo kõrval on üha enam arutatud ka läänemeresoome praegusi probleeme ja kestlikkust.
#

Konverentsi korraldavad Võru Instituut, Tartu ülikooli eesti ja üldkeeleteaduse osakond ning keeleteaduse, filosoofia ja semiootika doktorikool.
Konverentsi toimumist toetavad riiklik programm „Eesti keel ja kultuurimälu II (2014–2018)“ ning Euroopa Liidu Regionaalarengu Fond (Tartu Ülikooli ASTRA projekt PER ASPERA).

Lisainfo: Külli Eichenbaum
#Võru Instituudi projektijuht
#Tel: 56611924
#kylli.eichenbaum@wi.ee
