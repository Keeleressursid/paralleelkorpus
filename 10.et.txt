Contra

ulla mees sul ligimesi vihata ei maksa
viht on saunas hea kuid vihkamine rikub maksa
vihkamine sind ei näita hingeliselt küpseks
vihkamine vaimu hoiab pimeduse kütkes
vihates sa teiste silmis oled maani norus
saba nagu peksasaanud litapenil sorus
vihkamine jätab viimaks viimasestki ilma 
kõrvast sa ei kuule enam – ei näe läbi silma

vihkamiseks sind ei ole siia ilma toodud
inimene kõigepealt on armastuseks loodud
vihkamisel saatanlik on teada päritolu
aga armastus me ilma ülevus ja ilu
