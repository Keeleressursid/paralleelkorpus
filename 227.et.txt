Leedus tuleb mitme rahva ühine arutelu suidsusaunakommete hoidmise asjas
24. ja 25. märtsil peetakse Leedus Vilniuse lähedal Vabalyne talus suidsusauna kommete teemaline arutelu, kus tehakse koostööplaane Eesti, Leedu ja Soome saunakogukondade vahel.
Vana-Võrumaa suitsusaunakombed arvati 2014. aastal UNESCO ülemaailmselt tähtsa vaimse kultuuripärandi nimekirja ja see ärgitas ka meie naabermaade saunahuvilisi oma koha vanade saunakommete püsimise üle mõtisklema.
Suitsusaun on ajast aega põhjamaade inimestele olnud ihu ja hinge helgeks saamise koht, aga aja jooksul on palju saunateadmisi ära unustatud ja saunadki on muutunud.
Nii Soomes, Lätis kui Leedus on suitsusauna kultuur olnud küllalt sarnane ja igas kogukonnas on tänaseni üksjagu kombestikust säilinud.
Näites soomlased on läbi aja saunas verikuppu pannud, lätlased teavad hästi, milliseid taimi ja rohtusid tuleb saunas tohterdades pruukida, leedukad on tugevad vihtlejad.
Suitsusauna kultuur on põhjamaade ühine rikkus, mille püsima jäämine on meie ühine vastutus.
Võrumaa MTÜ Sann ja Süük veab eest kolme ühiskokkusaamist, kus arutletakse saunakultuuri hoidmise üle ja plaanitakse ühistegevust edaspidiseks.
Esimene arutelu ongi 24. ja 25. märtsil 2017 Leedus, Vilniuse lähedal Vabalyne talus.
Kokku saavad suitsusauna pärandi säilitamisega tegelejad Soomest, Leedust ja Eestist.
Seekord saadakse enam teada Leedu kommetest: ühiselt käiakse Vabalyne talu suitsusaunas ja kohalik vihtlemismeister Egidijus Žukauskase töötoas. Egidijus Žukauskas kõneleb ja näitab, kuidas sealmaal suitsusaunas käiakse, kuidas viheldakse.
Ümarlaua korraldamine ja koostöö plaanimine käib projektiga toimuvad projekti Smoke Sauna Cultural Heritage is a Common Value raames, mida rahastatakse Põhjamaade Ministrite Nõukogu Põhja-ja Baltimaade mittetulundusühingute toetusest.
Projekti juhib MTÜ Sann and Süük, kaasatud on Võro Selts VKKF, Finnish KANSAINVÄLINEN SAUNALIITTY RY, International Smoke Sauna Club, Finnish Sauna Culture Society, Lietuviškos pirties biciuligu draugija, Lietuvos Pirties – SPA federacija.
Lisainfo:
Eda Veeroja
