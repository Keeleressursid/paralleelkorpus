Läinud aasta detsembris kutsusime Uma Pido fänne üles hääletama Uma Pido poolt aasta turundustähe tiitli valimisel.
Oleme listi lugejatele võlgu tulemuste teadaandmise: Uma Pido 2013 oli Aasta Turundustähe esikuuikus.

Turundusraadio andis välja Aasta Turundustähe tiitli, mille pälvis ansambli Winny Puhh oma rahvusvahelise tähelennu eest, teisele kohale jäi tudengisatelliidi ESTCube kosmosesse saatmine ja kolmandaks kinnisvarafirma LVM kampaania „Müüdud 90 päevaga”.

Esikuuikusse pääsesid veel „Uma Pido 2013”, Navitrolla maalid Võru kortermajade välisseintel ja telesaade „Su nägu kõlab tuttavalt”.

Kokku kandideeris Turundusraadio aasta turundustähe tiitlile 34 erinevat sündmust, mis olid aasta jooksul pälvinud raadiolt nädala turundustähe tunnustuse.

Turundusraadio on aadressil www.mi.ee/turundusraadio igal teisipäeval kõlav internetiraadiosaade, milles räägitakse turundusest ja müügist, tunnustatakse turundajaid ja aidatakse turundamisnõuga.
Raadiosaadet veab marketingi instituut.

Uma Pido korraldajad tänavad kõiki peo poolehoidjaid ja selle poolt hääletajaid ning tunnevad rõõmu asjaolu üle, et esikuuikus oli koguni kolm Vana Võromaaga seotud teemat - tunnustatud said ju nii Põlvast alguse saanud bänd, Võru linnapildi ilusamaks tegemine võrokesest kunstniku piltidega kui võrokeste suursündmus Uma Pido.

Mari-Liisa Parder
#
tel: 50 52 517
mariliisa.p@gmail.com
skype: mari-liisa
