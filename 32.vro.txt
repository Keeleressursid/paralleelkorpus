Haanimaa uut huvilisi suidsusanna

Haanimaa om üts esimuudu nukakõnõ Eestimaal, kon suidsusann om inemiisi egäpäävätsen elotsõõrin tähtsä ja avvu seen.
Haanimaa suidsusannu vai savvusannu peremehe omma uhkõ uma sannu üle ja kutsva külälisi kah suidsusanna iho ja henge harima, sannalugudõst ja -kombist ossa saama.
#

Põimukuu 2. -5. pääväni, ku om Haanimaa II suidsusannanätäl, uutva Haanimaa sannaperre küllä perimüse ja sannakombidõ huvilisi, tulla või nii perrega, sõpru seltskunnaga ku umaette.
Tüütarõdõn ja oppuisil saa kütta sanna, tetä vihto, lihha suidsuta, oppi tarkuisi sannan tohtõrduisist, uuri sannu ja sanna eihtüse kuntse. Pidoõdagul saa ütenkuun laulda-tandsi Lõunõ-Eesti muusikidega.

Minevaasta nimmas tsihtsäädüng Lõuna-Eesti turism Haani suidsusannanädäli ütes parõmbas ettevõtmisõs.
Huviliidsi oll sõs hulka üle kõge Eesti ja eski kavvõmbalt. Sannalisõ ja oppi tahtja piäsi joba aigsahõ hindäst teedä andma adressi pääle: eda.veeroja@gmail.com , et kimmähe kotus saija.

Küsü täpsembat teedüst Rausi Ivilt: ivirausi@gmail.com vai  tel 51 12 280 
 
Kae kõge nädäli tegemiisi kava
# Pilt: Mooska sann om sannaliisi tulõkis valmis.
# Pilt: Taisto Uuslail, 2011.
