Ulla Wallin, 33 a. oppaja:
Miä om kuld ja miä om muld? Miä tege seo üte seos ütes ja mitte tuus tõõsõs? Seo, miä om, om niikani, kooni tä inämb olõ-i'.
Seosama om seosama om seosama.
Kaeja silmin lätt muld kullas, mullas, kullas, iks vahtsõst ja vahtsõst.
Läbikasunult, rasõhõhe är' tuntavalt, käkitült süvvä mi sisse, meist vällä, ette, ala'!
Kon tä om, kon nä omma'? Määnest mul om vaia, määnest ma taha? Mille?
Korgõn hinnan, avvulinõ ja… nigu vangimaja! Tahet, korat ja hoiõt.
Näide tähendüs – igävädse ao puult kaiõn – näide hindi sisse käkit, nägemäldä' mi iholidsõlõ silmäle.

Totaalsus ja ütsindüs.
Igäväne ja muutliganõ.
Muutumalda' ja haavatav.
Kumarda' maha', võta' peo mulda täüs (mis sõs, et küüdsealodsõ' saava' mustas), nuhuda', tunnõ' tä rasõhust, aja' sõrmõ' vähä lakja ja lasõ' täl pudõnõda' sõrmi vaihõlt maha' – KÄE' MANT – las tä saa kokko siimnega, ravitsõt pääväst ja vihmast, las tä sünnütäs – vahtsõt ello.
Mõistatus, ilmuhjamalda', illos! Rasõhus, väärtüsline, eräline, – rikkus.
Palas kaal, miä ihkas kallistamist.
Kas tuu om muld vai om tuu kuld? Om tuu sõs tähtsä? Tuu, miä om, om nii kavva, kooni' tä inämb ei olõ'.

Kõva saa kokko pehmega.
Otsõn tuud kokkosaamist, las muld vaos kullalõ pääle, värm tuud, käkk tuud, tege tuud seos, tõõsõs.
Tuu, miä om ütele kuld, om tõõsõlõ muld.
Tuu, miä om ütele muld, om tõõsõlõ kuld.
Muld om muld om muld ja kuld om kuld om kuld om muld om kuld om muld om kuld...
