Kalle Svensson, 49 a. kodutu

Muld on praegu kuradima külm.
Külm tuleb sellest vanast madratsist kah läbi.
Proovin ööseks ikka veel mõne trepikoja või keldri leida.
Varsti läheb soojemaks.
Kodutute öömaja on ka muidu hea, aga viimati varastati mul seal öösel kingad jalast.
Seal on ju igasugust rahvast… 
Elu siin mulla peal pole ikka mingi asi...
Ehk seal mulla all ole parem…
Istun pargipingil, aga ega keegi mu kõrvale seepärast istu.
Lähevad kaugelt mööda.
Näe, sealt tuleb üks klass.
Nii armsad, need väiksed lapsed.
Nii palju neid.
Kuld on ilus küll.
Mis ma ikka oskan öelda...
