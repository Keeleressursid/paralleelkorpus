Tiidu kohupiimapakend
Vali Niilo Tiit, 274. Ausad kohupiimad juba ammust ajast.

Head inimesed!

Mina olen Niilo Tiit. Ma tahtsin ainult seda öelda, et Nopril on uus kohupiim väljas jah, täitsa õige jutt. Ja seda kah, et ärge neid kaake valige, kes seadusi rikuvad. Valige ikka mind! Mu nummer on kakssada seitsekümmend neli.

Vali Niilo Tiit. Ausad kohupiimad juba ammust ajast. Kaks seitse neli.

Head inimesed!

Mina olen Niilo Tiit, ikka endiselt Nopri piimamees. Mina tahan Ivi Eenmaa käest otse küsida:

Miks olete kasvatanud Võru valitsemiskulusid kaks korda? Kui minu lehm kaks korda rohkem sööma hakkaks, ma läheksin pankrotti. Ons linn vähemalt hakanud rohkem piima andma?
Miks olete linna laenukoormuse kuuekordseks tõstnud? Mina olen oma meiereid ehitanud rohkem eurorahaga, sest see on kasulikum. Kas linnas töötavad majandusseadused teisiti?
Miks Semuehitus teile nii armas on, et riigihanke tingimused selle firma järgi tuleb sepistada? Mul saunakorstent parandas ikka see pottsepp, kes parema hinna tegi.
Kas vastab tõele, et tahate Kesklinna pargile nimeks panna Monument Raiskamisele? 7 miljonit on suur raha küll, aga selline nimi poleks ikka ilus.
Ja lõpuks, kas tõesti tahate Võru linnalehe ümber nimetada Reformiklikiuudisteks?

Aga kuni me vastuseid ootame, sööme Nopri kohupiima. Ja kui valima läheme, siis minu number on 274. 
