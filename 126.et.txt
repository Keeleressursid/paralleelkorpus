Reedel, 8. mail 2015 kell 12 toimub Setomaal, soome-ugri kultuuripealinnas Obinitsas Tartu Ülikooli Lõuna-Eesti keele- ja kultuuriuuringute keskuse korraldusel seto sõnaraamatu seminar.
Seminari eesmärk on anda ülevaade seto sõnaraamatu koostamise hetkeseisust töörühma avalikul arutelul.
Külalistena on kohal ka kihnlased ja mulgid, kes tutvustavad oma murdesõnaraamatuid.


Seminari kava
12.00 – 12.05 Seminari avamine
12.05 – 12.30 „Kolme seto murraku sõnavara erinevused“ (Kaja Teder)
12.30 – 13.20 Seto sõnaraamatu töörühma avalik koosolek
13.20 – 13.40 Kihnu uue veebisõnaraamatu tutvustamine (Silvi Murulauk jt)
13.40 – 14.00 Mulgi suure sõnaraamatu projekti tutvustus (Alli Laande, Kristi Ilves)
14.00 – 15.00 Lõunasöök
15.00 – 17.30 Seto kultuuri- ja kirjanduslooliselt olulisi paiku tutvustav ringkäik Obinitsas ja selle ümbruses Kauksi Ülle juhatusel.
Ootame kõiki seto keelest huvitatuid sõnaraamatu seminarile!
Seminaril osalemine on tasuta ja registreerimiseta.
Kes soovib süüa seminari järel lõunat, neil palun sellest hiljemalt 4. maiks teada anda aadressil eva.saar@ut.ee ning lõunasöögi raha (6.50 eurot) seminarile tulles kaasa võtta.
Seminari korraldamist toetab kultuuriministeeriumi Setomaa kultuuriprogramm 2014-2018.
