Uma Pido laulude kontsert Moostes


Reedel, 24. aprillil toimus Mooste rahvamuusikatöötluse festivali alustuseks kontsert 240 lauljaga kümnest koorist, kes laulsid suure publiku ees 12 võrokeelset laulu.
Mitme laulu puhul oli tegemist esimese kooriesitusega, mis tähendab, et kuulda sai uudisloomingut.
Mitmed laulud rääkisid metsast ja puudest, seepärast, et nendest kõneleb veidi rohkem kui aasta pärast toimuv neljas Uma Pido.
Peo korraldajate jaoks oli see kontsert katselava, mis aitab otsustada, millised laulud peol hästi kõlavad.
Lava peal on naiskoorid Mai Põlvast ja Tempera Võrust.
Tervelt nelja kontserdilaulu autorina rääkis Aapo Ilves pärast kontserti: “Oli vägev tunne, kõlab hästi, nagu ütleb muusika-aasta tunnuslause! Kuulda oli kohti, mida peaks veidi veel muutma ja kuulda oli, et mõni laul on juba nii hea, et midagi ei ole vaja muuta.

Näiteks minu poolt peo jaoks loodud laul “Puu’ kasussõ’ korgõs” oli kooriga Andres Määri seade järgi esitatuna nii hullumoodi suure mõjuga ja hea, et ma jään teda üksi esitades koorile selgelt alla…”
#Kõigi piltide autor on Maret Reinumägi.
