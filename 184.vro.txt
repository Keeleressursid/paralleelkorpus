Puulpäävä, 10. oktoobril  kell 11 om Põlva Kultuurikeskusõ tandsusaalin IV Uma Pido (28. mai 2016, Põlva) noodivihu tutvustus-oppus koorijuhtõlõ, muusikaoppajilõ ja tõisilõ huviliisile. 
- Kõnõldas, kuis pidokavva kokko panti ja määne pido tulõ.
- Kätte jaetas koorijuhi eksemplar Uma Pido noodivihku.
- Kullõlda saa 25st pidolaulust 11 laulu Võro kesklinna kooli latsi, segäkoori Kevadised Hetked, kammõrkoori Maarja ja naisikuurõ Mai ja Tempera esitüsen.
Üten saa kah laulda.
- Saa kuulda pidolaulõ joba harjotanu koorijuhtõ kogõmuisist.
- Kõnõldas, kuis käü pidolõ kirjapandminõ.
- Saa kullõlda pido lavastajat Kristo Tootsi ja kunstnikku Anne Prangelit.

Kokkosaamist alostadas laulõ kullõmisõ osaga, et lauljidõ päivä mitte ülearvo pikält kinni hoita.
Edesi lätt kõik tüütarõ-arotusõ vormin.
Kokko võissi tulõja aigu planiiri 2-2,5 tunni ümbre. 

Kell 10 tege ussõ vallalõ kultuurikeskusõ kohvik, nii et tulõja võiva vabalt jättä karmanihe veidü kohvirahha ja aokavva aigu kolleege ja sõpruga jutuajamisõs!

Olkõ hää, saatkõ taad kirja edesi noilõ, kiä võissi olla taast oppusõpääväst huvitõdu!

Tervüisiga,
Triinu Ojar
Uma Pido projektijuht
tel 53322153
