Kaika Suveülikool saab rektori ametiketi

Sel aastal 21. korda toimuva Kaika Suveülikooli rektor Urmas Klaas saab suveülikooli toimumise ajaks kaela rektori ametiketi, mille valmistas metallikunstnik Põvvat Kama Karula Hoiu Ühingu tellimusel.
Ametikett antakse suveülikoolide järjepidevuse hoidjale Võro Seltsile VKKF üle reedel, 10. juulil 2009. kell 15.00. Võru Instituudi majas Võrus.
Ametikett jääb kuni XXI Suveülikooli alguseni hoiule XX Suveülikooli rektori Sulev Iva kätte, käesoleva aasta rektor Urmas Klaas saab ametiraha Suveülikooli avamisel 7. augustil Oraval.
Edaspidi hoitakse ja kantakse ametiketti Võro Seltsi VKKF poolt välja töötava statuudi kohaselt.
Seni ei ole Kaika Suveülikooli rektoril ametiketti olnud.
Ametikett koosneb vasest ja roostevabast terasest ehisplaadist ning Karula kihelkonna vööst ning selle kujundas ja teostas metallikunstnik Põvvat Kama.
Ehisplaadil on kasutatud kunstnik Epp Margna poolt kujundatud Kaika Suveülikooli XX juubeliks valminud logo.
Kaika Suveülikooli rektor valitakse igal aastal augustikuu esimesel nädalavahetusel toimuva võrukeelse ja -meelse Kaika Suveülikooli õppetöö juhtimiseks ja vaimu hoidmiseks.
1989. aastal Karula kihelkonnas Kaikal esimest korda toimunud Kaika Suveülikool toimub igal suvel ajaloolise Võrumaa erinevates kihelkondades ning selle järjepidevust hoiab Võro Selts VKKF koos kohapealsete organisatsioonide ja asutustega.
Ametiketi tellis Karula kihelkonna looduse ja kultuuripärandi hoidmiseks asutatud mittetulundusühing Karula Hoiu Ühing, kes oli üks eelmisel aastal Karula kihelkonnas Kaikal toimunud XX suveülikooli korraldajatest.

Lähem info:

Triinu Ojar
533 22 153
Võro Seltsi VKKF juhatuse esimees
www.voroselts.ee

Põvvat Kama
53 993 505
Rektori ametiketi valmistaja, metallikunstnik

Pille Tomson
53 030 661
Karula Hoiu Ühingu liige
www.khy.ee
