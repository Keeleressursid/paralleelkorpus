Laupäeval, 10. oktoobril kell 11 on Põlva Kultuurikeskuse tantsusaalis IV Uma Pido (28. mai 2016, Põlva) noodivihiku tutvustus-koolitus koorijuhtidele, muusikaõpetajatele ja teistele huvilistele. 
- Räägitakse, kuidas peokava kokku pandi ja milline pidu tuleb.
- Kätte jagatakse koorijuhi eksemplar Uma Pido noodivihikut.
- Kuulda saab 25st peolaulust 11 laulu Võru kesklinna kooli laste, segakoori Kevadised Hetked, kammerkoori Maarja ja naiskooride Mai ja Tempera esituses.
Kaasa saab ka laulda.
- Saab kuulata peolaule juba harjutanud koorijuhtide kogemusi.
- Räägitakse, kuidas käib peole registreerumine.
- Saab kuulata peo lavastajat Kristo Tootsi ja kunstnikku Anne Prangelit.

Kokkusaamist alustatakse laulude kuulamise osaga, et lauljate päeva mitte liiga pikalt hõivata.
Edasi läheb kõik töötoa-arutelu vormis.
Kokku võiksid tulejad aega planeerida 2-2,5 tunni ringis.

Kell 10 teeb uksed lahti kultuurikeskuse kohvik, nii et tulijad võivad vabalt jätta taskusse natuke kohviraha ja ajakavva aega kolleegide ja sõpradega jutuajamiseks!

Palun saatke see kiri edasi neile, kes võiksid koolituspäevast huvitatud olla!

Tervitades,
Triinu Ojar
Uma Pido projektijuht
tel 53322153
