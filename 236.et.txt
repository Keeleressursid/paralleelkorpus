Uma Pido lavastaja konkurss 

Otsitakse taga viienda Uma Pido lavastajat! Millest ära tunned: saab aru võru keelest; veel parem – oskab võru keelt kõnelda – tunneb lõunaeestlaste kultuuri või soovib seda endale selgeks teha – oskab inimestega läbi saada ja koostööd teha – arvab, et ilmaelu ja võrukeste arusaamine sellest on väga põnev asi ja tahab toda viienda Uma Peo lavastuses välja näidata – oskab välja mõelda, kuidas saaks peol ühevõrra hea olla ülesastujatel ja pealtvaatajatel, nõnda et igaüks tunneks ära, et see on kõigi ühine pidu – teab, kuidas panna pidu kõnelema rahva valitud repertuaariga – teab, kuidas pidu kõige paremini tähistaks võrukeelse laulupeo viiendat ja Eesti Vabariigi sajandat sünnipäeva.
Oskab välja öelda võrukeelse sõna „lõhmussõhäitsmetsäi“.
Kes on sellist inimest kohanud?
Andke teada!
Veidi teavet selle asja kohta ka riigikeeles: Hää inemine, loodetavasti oled kuulnud juba neljal korral (2008 Võrus, 2010 Põlvas, 2013 Võrus, 2016 Põlvas) toimunud võrukeelsest laulu- ja rahvapeost Uma Pido.
V Uma Pido toimub Võru Kubija laululaval 2. juunil 2018.
Sarnaselt eelmistele pidudele otsustas korraldustoimkond ka seekord lavastaja leidmiseks konkursi korraldada.
Kui Sa tahaksid V Uma Pido lavastada, siis ootame Sinult hiljemalt 31. märtsiks 2017 kirja, kus tutvustad oma lavastusideed, mis haagib endasse juba ettevalmistatud asjad: - võrukeelse laulupeo 5. ja Eesti Vabariigi 100. sünnipäev - veebruaris-märtsis avalikul rahvahääletusel varasemate pidude laulude põhjal valitav peo repertuaar.
Sooviksime kuulda ka Sinu soove meeskonnavaliku kohta (kunstnik, liikumisjuht, kooride üldjuht vms).
Lavastaja põhitöö oleks peo peakontserdi lavastamine, kuid teretulnud on mõtted ka peo päevaprogrammi ja rongkäigu osas ning ka muudes asjades – kõik selleks, et pidu moodustaks kõneka ja inimesi kaasava terviku.
Kui tunned vajadust lisainfo järgi, siis otsi seda Uma Pido kodulehelt www.umapido.ee, esita küsimusi aadressil triinu.laan@wi.ee või telefonil 533 22 153.
Kui arvad, et oma kontseptsiooni väljamõtlemisel aitaksid Sind varasematest pidudest tehtud filmid, siis lepime kokku, kuidas Sa neid vaadata saaksid.
Toimkonna esindajad teevad otsuse 6. aprillil Võrus.
Kui oled oma kandidatuuri esitanud, siis pane end võimalusel valmis selsamal päeval nendega kohtumiseks.
Kellaaja ja koha anname teada.
Hääd vällämärkmist! 

V Uma Pido toimkonna nimel Triinu Laan, Uma Pido projektijuht
