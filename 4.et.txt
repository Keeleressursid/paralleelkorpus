Raamat
OLIVIA JA ESIMENE MAAILM
Kerttu Soans
Väike Vanker, 2003

Lugesin emmega raamatut “Olivia ja esimene maailm”.
Emme luges mulle selle ette, sest mina oskan ainult natuke trükitähti lugeda.
Selles raamatus on Olivia.
Tema on tüdruk ja ma arvan, et ta on minust natuke noorem.
Olivial on koer Kruubi-Ruudi.
Emme ja issi on tal ka.
Olivia arvab, et Kruubi-Ruudi on päkapikkude kuninga hobune.
Mõnikord Oliviaga natuke pahandatakse.
Emme ja issi mängivad ka Oliviaga.
Emme pani ükskord sukapüksid pähe, et tal oleksid nagu pikad juuksed ja siis ta tantsis Oliviaga.
Ükskord nad mängisid, et neil on mängult taldrikud ja mängult on seal peal süüa ja siis nad pakkusid seda üksteisele.
See oli väga maitsev.
Olivia käib emme ja issiga igal pool mere ääres ja kontserdil.
Neil käib mõnikord lell külas.
Lell on issi vend.
Olivia näeb igasuguseid huvitavaid asju.
Et pannkookide peal on maastik ja meres on vahujänesed.
Mina näen teistsuguseid asju, aga emme ütleb, et need on ka huvitavad.
Selle raamatu pilte oli tore vaadata.
Kui vaatasin alguses, nägin ühtesid asju ja kui vaatasin kaua, siis oli veel teistsuguseid asju ka näha, mida alguses ei näinud.
Kõige rohkem meeldisid mulle jutud “Olivia ja tiivad” ja Olivia ja muusika”.
Teised lapsed peaksid ka seda raamatut lugema, sest see on tore.

Richard Ojar (6 a)
jutu pani kirja tema emme Triinu.
