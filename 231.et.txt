Head laulusõbrad!

Juba kuu aega on kestnud Uma Pido laulude valimise kampaania.
Hääletanud on 280 inimest kokku 9 Eesti maakonnast ja ka välismaalt.
Aktiivsemad on olnud Umal Pidol käinud lauljad naised ja hääletanuid on kõigist vanusegruppidest.
Aitäh neile!

V Uma Pido laulukava tuleb just selline, nagu rahvas tahab - selleks saab oma hääle anda igaüks veel terve märtsikuu jooksul.
Vaata www.umapido.ee!

Aga see hääletus ei ole mõeldud vaid lauljatele, vaid igale inimesele, kelle jaoks omakandi keeles kõlavad laulud tähtsad on! Iga hääl loeb! Igaüks peab hääletama isiklikult - kahjuks ei saa me arvestada rahvamaja juhi, ringijuhi, koorivanema jne täidetud ankeeti suurema grupi eest eest...
Tehke sõprade, sugulaste või omakandi inimestega juutuubi-disko (st tutvuge laulude valikuga koos) ja pärast hääletage igaüks eraldi!

NB Samast arvutist saab mitu korda hääletada küll, aga vahepeal peab internetibrauseri kinni panema ja 5 min ootama.

NB Avvuhindu loositakse ka iga nädal!

Seda infot võib igaüks jagada!

Laululist kevadeootust!
Triinu Laan
Uma Pido projektijuht
