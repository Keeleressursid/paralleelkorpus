

Neljas Uma Pido tuleb natuke rohkem kui aasta pärast, 28. mail 2016 Põlvas Intsikurmus.
See pidu räägib metsast ja väelistest puudest.
Uma Pido ei ole lihtsalt paaritunnine kontsert, vaid teekond, mida koos hulga rahvaga astutakse.
Et pidu meid puudutaks, korraldatakse lähema aasta jooksul loenguid, mis peo teemat avavad.
Esimene Uma Pido loengupäev on teisipäeval, 28. aprillil kell 13 Põlva kultuurikeskuses.
Räägivad Marju Kõivupuu “Misjaos meile Uma Pido?” ja Kalle Eller “Kuis är tunda põlist mõtsa ja põlist usku ja kuis nä kokko käävä’?”
Kuulata saab Aapo Ilvest ja tema Uma Pido jaoks kirjutatud laulu “Puu’ kasussõ’ korgõs”.
Kõik on oodatud! Loengud on tasuta!
