Füüsiline haprus, unepuudus, kaotusehirm.
Pikk teekond läbi kauge maailmajao tundmatusse.
Kõik erutav tõotas valu teha.
Organism tajus halba, lihased hakkasid valutama.
Ei saanud puhata, olin ärkvel terve öö, ei saanud und, ööd olid pikad ja vaevavad.
Ma ei tea midagi hullemat, kui päevi ja öid kestev unetus.
Päevade ja ööde viisi oodata kosutavat und, mis ei tule ega tule, ööst-öösse ootamine; see muutub raskeks, paneb ahastama.
Hiljem mõistsin, et see, mis pani mu keha valutama ega lasknud puhata, oli hirm.
Ma kartsin, et ei näe enam omasid, et jään hiljaks.
Kõik see kerkis siis pinnale.
Igapäevane elu oli raske, kõik otsused tulid raskelt.
Rännusiht oli kaugel, kaugel; minek oli ühe koha ümber ekslemine.
Kohataju polnud, kõik oli mõttetu.
Päevad näisid tühjad ja ööd muutusid koormavaks.
Pimedus oli tohutu ja pilkane; ilmaruum oli tühjust täis.
Vaikust oli võimatu tabada.
Mida teen mina siin, kui seal ootab mu armsaid surm.
