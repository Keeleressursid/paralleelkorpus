# Keelenõu päring 27.05.2010 (marika@vaip.werro.ee)
Paidra küla meenutab metsavenda
Lasva valla Paidra küla meenutab matkapäevaga Eesti viimast metsavenda August Sabbet, kelle sünnikodu on samas külas. 
Külarahvas tähistab 2006. aastast August Sabbe sünnipäeva matkapäevaga.
Sabbe varjas külarahava toel ennast Paidra kandi metsades üle 30 aasta ja hukkus kodukohas salapäraselt 1978. aasta septembris.
Matkarada kulgeb alguses mööda Võhandu jõe kallast.
"Raja ekstreemsemaks kohaks on jõe ületamine, sest sealtkaudu viib rada Sabbe mälestuskivi juurde, kus matkajad saavad küünla süüdata," ütleb külaseltsingu esimees Laine Riitsaar.
Siis teeb rada ringi ümber Paidra järve ja lõpeb alguskohas ehk Näpütüü tarõ juures, kus Paidra rahvas koos käib.
Talgupäev on siin reeglina enne matkapäeva, sest elanikud tahavad eelnevalt matkaraja üle vaadata ja vajadusel korrastada.
Seltsing tähistab veel vastla-, jaani- ja mihklipäeva ning piirkonna lauljad käivad ka mujal esinemas.
Kodus tehtud käsitöö tuuakse üritusteks kõigile vaatamiseks.
